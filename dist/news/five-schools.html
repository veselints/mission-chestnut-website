
                <div class="cmsms_breadcrumbs">
                    <div class="cmsms_breadcrumbs_inner align_left"><span>Навигация:</span>
                        <a href="/index.html" class="cms_home">Начало</a>
                        <span class="breadcrumbs_sep"> / </span>
                        <a href="/news/index.html">Новини</a>
						<span class="breadcrumbs_sep"> / </span>
                        <span>Новина</span></div>
                </div>

                <div class="middle_inner">
					<section class="content_wrap r_sidebar">
						<div class="content entry" role="main">
							<div class="blog opened-article">
								<article id="post-3301" class="post-3301 post type-post status-publish format-standard has-post-thumbnail hentry category-archive-highlights category-archive-news">
									<header class="cmsms_post_header entry-header">
										<span class="cmsms_post_format_img cmsms-icon-desktop-3"></span>
										<h1 class="cmsms_post_title entry-title">Пет столични училища се включват в „Мисия Кестен”</h1>
									</header>
									<div class="cmsms_post_content entry-content">
										<p>Ученици от 5-ти и 6-ти клас, заедно със своите учители ще участват в преброяването на кестеновите дървета в София. Училищата, с които ще сме заедно на мисия тази есен са: 19 СОУ „Елин Пелин” , 20 ОУ „Тодор Минков”, 38 ОУ „Васил Априлов”, 129 ОУ „Антим I” и 119 СОУ „Проф. Михаил Арнаудов”. Първата акция по преброяване на кестените стартира на 04 октомври 2013 с участието на 129-то ОУ „Антим I” в парка на Военна Академия.</p>
										<p>В рамките на проекта „Мисия Кестен” всеки училищен отбор ще има възможността да участва в4 акции , първата от които е своеобразно състезание по най-точно преброяване на кестеновите дървета в прилежащите до училището зелени площи през октомври месец. След което, заедно с нас, учениците ще приложат трите най-лесни, ефективни и безвредни за околната среда практики за ограничаване разпространението на листоминиращия молец, който е сериозна заплаха за кестеновите дървета в София. На есен (октомври – ноември 2013) ще съберем окапалата от дърветата шума, през зимата (февруари 2014) ще монтираме къщички за синигери, а на пролет ще подготвим и поставим феромонни капани за молците.</p>
										<p>Как ще броим дърветата? Екипът на „Мисия Кестен” успешно разработи първото по рода си софтуерно приложение Mission Chestnut, което лесно се инсталира на всеки смарт телефон и е свободно за изтегляне от Google Play Store, а скоро и от App Store. Приложението зарежда карта на района, където се намираме в момента и ако в близост до нас има кестен, просто включваме GPS приемника на телефона, отиваме до дървото и натискаме зеления бутон. Така този кестен вече е преброен и фигурира в базата ни данни. Събраната от учениците информация ще бъде свободно достъпна на уеб-сайта на „Мисия Кестен” (kesteni.bg).</p>
										<p>На 26 октомври 2013 , между 12:00 и 15:00 ч. ще се проведе Празник на Кестена в Парка на Военна Академия. Тогава освен много игри, танци и изненади, ще разберем и кой училищен отбор е преброил най-точно кестеновите дървета, в близост до своето училище!</p>
										<p>Екипът на „Мисия Кестен” изказва огромна благодарност към директорите и учителите на присъединилите се към мисията училища, за тяхната всеотдайност и социална отговорност!</p>
										<div class="cl"></div>
									</div>
									<footer class="cmsms_post_footer entry-meta">
										<div class="cmsms_post_meta_info">
											<abbr class="published cmsms_post_date cmsms-icon-calendar-8" title="05.10.2013">05.10.2013</abbr>
											<abbr class="dn date updated" title="02.12.2014">02.12.2014</abbr>
										</div>
									</footer>
								</article>
							</div>
						</div>
					</section>
                </div>
            