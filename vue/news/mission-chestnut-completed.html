<article id="post-3461" class="post-3461 post type-post status-publish format-standard hentry category-archive-press-news">
    <header class="cmsms_post_header entry-header">
        <span class="cmsms_post_format_img cmsms-icon-desktop-3"></span>
        <h1 class="cmsms_post_title entry-title">Мисия Кестен 2013 – изпълнена!</h1>
    </header>
    <div class="cmsms_post_content entry-content">
        <p>Добри новини за всички приятели на кестените! През есента на 2013 г. децата от пет столични училища – 19 СОУ „Елин Пелин”, 20 ОУ „Тодор Минков”, 38 ОУ „Васил Априлов”, 119 СОУ „Акад. Михаил Арнаудов” и 129 ОУ „Антим I”, с помощта на екипа на фондация „Цвете” и с подкрепата на „Списание 8” се погрижиха за кестеновите дървета в пет градини в София – паркът на Военна Академия „Г. С. Раковски”, паркът около НДК, Докторска градина, парк „Заимов”, градините на Медицинска академия и Борисова градина. Децата картотекираха 567 дървета и събраха окапалата кестенова шума, помагайки по този начин на дърветата да се справят с нападенията на листоминиращия молец.
            <br>
            Събраната от децата информация е достъпна на уеб сайта на проекта http://kesteni.bg/, а всички които желаят сами да картотекират кестени из София, могат да инсталират на мобилните си устройства, специално разработеното за проекта приложение “Mission Chestnut” (налично в Google Play за потребителите на Android и в AppStore за iOS).
            <br>
            Тази есен събрахме нашите приятели и на празник. 26-ти октомври бе един прекрасен ден, прекаран в парка на Военна академия „Г.С. Раковски” с прекрасни хора, изпълнен с много игри, песни, танци, бойни изкуства и творчество!
            <br>
            Есенната кампания ни изненада и с не малко непредвидени случки. Интерес към нашето начинание проявиха от клубът „Млад биолог” в 143-то ОУ „Георги Бенковски”, където заедно с третокласниците закачахме хранилки за птички. Потърсиха ни и от 49 ОУ „Бенито Хуарес”, с децата от което ни предстои да се видим след нова година. Изненадаха ни и от Кърджали, където децата от ОУ „Св. св. Кирил и Методий” се запалили по идеята от нашия уеб сайт.
        </p>
        <div class="cl"></div>
    </div>
    <footer class="cmsms_post_footer entry-meta">
        <div class="cmsms_post_meta_info">
            <abbr class="published cmsms_post_date cmsms-icon-calendar-8" title="01.12.2013">01.12.2013</abbr>
            <abbr class="dn date updated" title="02.12.2014">02.12.2014</abbr>
        </div>
    </footer>
</article>